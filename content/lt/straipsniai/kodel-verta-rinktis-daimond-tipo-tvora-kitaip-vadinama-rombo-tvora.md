Kodėl verta rinktis „Daimond“ tipo tvorą, kitaip vadinamą „Rombo“ tvora?
/ Tvoros / Autorius admin
„Tiek daug sklypo aptvėrimo sprendimų, o kuris tvoros tipas labiausiai tinka mano atveju?“ – dažno galvoje besisukantis klausimas, kurio atsakymo galima ieškoti vyraujančiose tendencijose. Vienas ne tik populiarių, bet ir universalių sprendimų, kurį renkasi vis daugiau klientų – Diamond tipo tvora, dar kitaip vadinama Rombo tvora. Tai uždaro tipo tvoros modelis, pasižymintis patvarumu ir lengva priežiūra.

Vis didėjantis Rombo tvoros populiarumas visai nestebina – tai visiška naujiena tarp skardinių tvorų modelių. Rombo tvora pasižymi ilgaamžiškumu ir yra dvigubai tvirtesnė nei Žaliuzi tipo tvora, o lyginant šių dviejų tvorų tipų kainą – ji skiriasi nedaug.

Rombo tvoros charakteristikos
Rombo tvora yra gaminama iš ilgaamžės vokiškos „ThyssenKrupp AG“ skardos, kuriai suteikiama net 45 metų garantija. Skardos gamintojas užtikrina, kad tvora nepakeis savo pirminės išvaizdos daugelį metų, nes yra cinkuota ir dažoma milteliniu būdu. Rombo tvoros spalva taip pat gali atliepti jūsų poreikius – galima rinktis iš plačios RAL spalvų paletės.

Diamond tvoros unikalumas atsiskleidžia skardos lankstiniuose – tvoralentės skarda yra išlankstoma į vientisą rombo formos vamzdį, todėl tvoralentės vidus yra nematomas. Taip išlankstytos tvoralentės atrodo ne tik masyviai, bet yra daug labiau tvirtesnės. Dėl vientiso išlankstymo, tvoros išvaizda lieka tokia pati iš abiejų jos pusių. Tvoralentės gali būti įvairių dydžių – platesnės ar siauresnės, taip galima sukurti unikalų tvoros dizainą pritaikomą prie sklype esančių pastatų ir sklypo eksterjero. Aklinumas tarp tvoralenčių tarpų taip pat gali būti lengvai reguliuojamas, todėl šioje vietoje galima įjungti fantaziją ir susikurti tiek didesnį matomumą turinčią, tiek visišką privatumą suteikiančią tvorą. Įprastai rombo tvora turi 5 – 15 % aklinumą, todėl ji yra beveik nepermatoma.

Rombo tvoros dizainas yra modernus ir minimalistinis, nėra bereikalingų formų, kurios sukeltų vizualinį šurmulį. Tvoros dizainas suteikiama šiuolaikiškumo ir elegancijos pojūtį. Todėl ši tvora gali būti derinama tiek prie naujos statybos, tiek prie senesnės statybos mūrinių ar rąstinių pastatų, taip papildydama bendrą teritorijos eksterjerą.

Rombo tvoros pritaikomumas
Praktika rodo, jog rombo tvora dažniausiai pasirenkama ne tik privačių nuosavų kiemų savininkų, bet ir įmonių, kurios siekia privatumo. Kadangi tvora yra beveik nepermatoma, akylos kaimynų akys jūsų nestebės, o jūs ir jūsų vaikai jausitės ramūs bei saugūs. Auginantiems judrų augintinį taip pat rekomenduotume šį tvoros modelį – augintinis nebus blaškomas praeivių bei automobilių judėjimo. Rombo tvora gali puikiai pasitarnauti, kai sklypas ribojasi su judria gatve – tvora padės sulaikyti sklindančias dulkes bei šiek tiek sulaikyti iš gatvės sklindantį šurmulį.
