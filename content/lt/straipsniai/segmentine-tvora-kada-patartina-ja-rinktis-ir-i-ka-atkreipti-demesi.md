Segmentinė tvora: kada patartina ją rinktis ir į ką atkreipti dėmesį?
/ Tvoros / Autorius admin
Šiomis dienomis esanti skirtingų tvorų rūšių gausybė leidžia išpildyti net įmantriausius klientų lūkesčius. Ieškantiems geriausio kainos ir kokybės santykio, neabejotina, jog patiks segmentinė tvora. Šią tvorą galime išvysti įvairios paskirties objektuose, o kiekviename jų ji gali turėti skirtingą paskirtį.

Segmentinė tvora yra dažnas pasirinkimas siekiant ekonomiško sklypo aptvėrimo sprendimo. Jos montavimas nėra sunkus ir nereikalauja papildomų įrankių, todėl pats klientas gali pastatyti segmentinę tvorą savo rankomis. Segmentinės tvoros komplektaciją sudaro tvoros stulpai, segmentas tvorai, apkabos ir varžtai segmentui sutvirtinti, tad net ir komplektacija yra aiški.

Segmentinė tvora - kada patartina rinktis?
Segmentinę tvorą pravartu rinktis siekiant sutaupyti, tačiau norint aptverti didelę teritoriją. Taip pat tvorų segmentai yra dažnai pasirenkami aptverti žemės ūkio paskirties teritoriją, nes ši tvora padeda apsaugoti sklypą nuo zuikių, stirnų ar kitų laukinių gyvūnų, kurie dažnai nuvalgo lapus, jaunų medžių šakelės, žieves ir gali pakenkti derliui. Dėl tos pačios priežasties, segmentinė tvora dažnai pasirenkama aptverti ir sodybas esančias užmiestyje. Ne ką svarbiau apsaugoti ir naminius gyvūnus, tad dažnas šunų, naminių paukščių augintojas taip pat renkasi segmentinę tvorą.

Šis tvoros tipas vienas labiausiai dominuojančių tveriant komercinės ar visuomeninės paskirties objektus tokius, kaip mokyklos, darželiai, sporto aikštynai, šunų vedžiojimo aikštynai ar pramoninės paskirties teritorijos. Tam yra keletas priežasčių – segmentinė tvora nereikalauja papildomos priežiūros, tad darbuotojų darbo laikas yra paskirstomas tinkamai, taip pat, nors tai biudžetinis variantas, tačiau ši tvora yra ilgaamžė, o tai ypač aktualu verslui.

Kodėl žmonės taip mėgsta segmentinę tvorą?
Jau prieš tai minėtas geras kainos ir kokybės santykis – yra viena pagrindinių priežasčių, kodėl žmonės taip gausiai renkasi tvorų segmentus savo sklypo aptvėrimui. Be šio, geros kainos, privalumo, segmentinė tvora gali būti įvairių aukščių – norint didesnio saugumo, pavyzdžiui, turint didelės veislės šunį, galima pasirinkti 2 metrų ir aukštesnę tvorą. Norint, kad tvora atliktų daugiau dekoratyvinę paskirtį, galima pasirinkti ir žemesnę nei 1 m. aukščio tvorą. Klientai taip pat išskiria privalumą – segmentinė tvora yra nesunkiai sumontuojama, tad šiam darbui gali prireikti vos kelių dienų, 1 – 2 pagalbininkų ir tvora jau stovės jūsų kieme.

Į ką atkreipti dėmesį renkantis segmentinę tvorą?

Tvoros ir stulpų nudažymo būdas – rekomenduojame rinktis miltelinį dažymą, kuris yra atsparus aplinkos veiksniams (sniegui, vėjui, šalčiui, tiesioginiams saulės spinduliams), todėl nėra linkęs deformuotis.
Kaina – nors segmentinės tvoros iš pirmo žvilgsnio atrodo vienodos, neapsigaukite. Vos 5 – 10 % kainos pokytis nulems prastesnę gaminio kokybę. Būtina atkreipti dėmesį į stulpo storį, padengimo kokybę ir padengto cinko storį, tvirtinimo detalių komplektaciją.
